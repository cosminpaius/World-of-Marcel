
Durata lucru: 40-50 de ore (1 saptamana si cateva zile)
Dificultate: dificultate ridicata
Limaj de programare: Java

    Proiectul de mai sus este cel mai interesant proiect la care am lucrat si totodata cel la care am lucrat cel mai mult.
    Tema consta in implementarea unui joc bazat pe text (text adventure game). Jocul este sub forma
unei matrice de dimensiune N x M, fiecare celula putand contine diferite elemente (inamici, magazine
de aprovizionare cu potiuni etc.). Astfel, programul implementat ofera jucatorului anumite alegeri in
functie de tipul celulei si afiseaza la terminal/GUI un mesaj corespunzator.
    Jucatorul are la dispozitie mai multe personaje si poate crea cate doreste (cand porneste jocul va
selecta cu ce personaj doreste sa inceapa un nivel nou). Fiecare personaj are atribute si abilitati unice.
Personajele vor evolua in timp, dupa fiecare eveniment castigand experienta, cuantificata printr-un numar.
La atingerea unor cote stabilite, jucatorul va avansa ca nivel, astfel crescandu-i atributele (puterea, dexteritatea, carisma).

    Inainte de toate, tema nu a fost destul de clara ca si cerinta si a fost nevoie sa adaug anumite clase sau matode "in plus".
Am inceput prin a implementa toate clasele, sabloanele si interfetele care se cereau.
    Pentru mai multe functii am folosit random cum ar fi : generarea mapei, a nr. de shopuri. a nr. de inamici,
pentru a primi recompense etc. Nu am utilizat "InvalidCommentException" mai deloc pentru ca mi s-a parut mai realist
ca in cazul unei greseli sa afiseze un mesaj, nu sa iasa din joc. Am incercat ca fiecare atac al caracterului
curent sa fie random (atac din partea inamicului/abilitate din partea inamicului) si in caz ca inamicul urma sa
utilizeze o abilitate, alegerea acesteia era tot random.
    In diferite locuri am adaugat functii de care am avut nevoie, cum ar fi in clasa "Inventory" am adaugat metoda
"calculgreutate" pentru a calcula de fiecare data cand utilizatorul doreste sa cumpare o potiune, greutatea disponibila
care a ramas in inventar. In clasele caracterelor, am creat functia "upgrade" pentru a calcula puterea, dexteritatea si carisma
in functie de nivelul la care a ajuns caracterul.
    Am mai intampinat probleme la parsarea din JSON pentru ca a trebuit sa vad cateva tutoriale pentru a reusi
parsarea si la interfata pentru ca nu am inteles exact cum functioneaza "Layout-urile", incercand astfel sa ma folosesc
de setBounds. Pentru interfata am incercat sa ma folosesc de codul pe care il scrisesem pentru jocul in terminal
si am vizionat diferit tutoriale pentru a termina interfata si sa rezolv bug-urile.
    

Cateva screenshot-uri din timpul jocului: https://www.canva.com/design/DAFbMh_gbto/P-SW2YavCb8RXo_BZgsUtw/watch?utm_content=DAFbMh_gbto&utm_campaign=designshare&utm_medium=link&utm_source=publishsharelink
